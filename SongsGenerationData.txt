Тешкото
О тешкото! Сурли штом диво ќе писнат,
штом тапан ќе грмне со подземен екотво градиве зошто жар лута ме стиска,
во очиве зошто ми навира река
и зошто ми иде да плачам ко дете,
да превијам раце, да прекријам лик -
та гризам јас усни, стегам срце клето,
да не пушти вик,
О тешкото! Старци излегуват еве,
на чело им мисла, во очи им влага
и првиот чекор по меката трева
е мирен и бавен, со здржана тага.
Но рзнува тапан и писок се крева
и молнија светнува во секој глед,
и напред се пушта, се стрелка, се слева
стегнатиот ред.
До старците момци се фаќаат скокум;
не издржа срце - сив сокол во клетка,
не издржа пламен жив потулен в око,
не издржа младост што сака да летне!
Се залула оро! Се заврте земја,
и чиниш - се корне стресениот век,
и околу трпнат риди штата темни
и враќаат ек. 

И божем се врасло кипнатово оро
со исконска сила за земјава наша
и во него шуми на реките зборот,
и во него рика див ветер и страшен
и во него ш епнат узреани житја
и вечерен мирис се разлева тик,
и земјата дише во пролетна ситост
со запален здив.
И душага, чиниш, на родот мој мачен
во тешково оро се уткала сета -
век по век што трупал се попуст и мрачен,
од крвава болка, од робија клета,
век по век што нижел од корава мисла
за радосна челад, за слободен свет,
од песна - за љубов што гине со пискот
ко жерав во лет.
О тешкото. Кога во молк да те гледам,
на очиве магла ми напаѓа сура,
и одеднаш - бескрај се растега редот
и ридја се губат в пусте ија штура -
и еве кај иде од маглата матна
се сенка до сенка, се еден до другво бескрајно оро син оди по татка,
по деда си - внук.
Времињата мачни се нивното поле,
нивната свирка - на прангите ѕвекот,
главите им се наведнати доле,
покроце врват - се чекор по чекор.
О времиња, што ве в мрак род

кој збор ќе ми најде за ужасот зинат
над пустош и крв?!
Кој број ќе ми каже на лутите рани,
на пламнати ноќи, на пепелишта пусти
кој на срце болки ќе изреди збрани,
на очи солзи, и клетви на усти.
О тешкото! Синџир ти беше на робја,
од калеши моми и невести ред,
со врзани раце во плен што ги погнал
насилникот клет.
О тешкото! Синџир ти беше на робја,
дур не стана народ во листена гора,
се дури со јадот од векови собран
не поведе бујно, бунтовничко оро!
Се залула танец низ крвје и огон,
и повик се зачу и грмеж во чад -
те разнесе сегде бунтовната нога
по родниот кат.
О тешкото! Сега по нашите села
во слобода првпат штом оро ќе сретнам,
зар чудно е - солза да потече врела,
зар чудно е - жалба јас в срце да сетам?!
Од вековно ропство, мој народе, идеш
но носиш ти в срце дар златен и пој.
Пченицата твоја триж плодна ќе биде,
и животот твој!
 

Сончева колона -БАЛАДА
Заседа волча во матна зора
крај горски пат...
И краток пукот и одек громок,
а после - мир и барутен чад...
...Седумте борци паднати в зора
ги носат
в Прилеп
на плоштад.
Одеднаш веста -
црна птица
писна над градот со жален крик.
Здивен и злорад
низ улиците
крвник мине.
Штик по штик
го гризе камен за петиците,
го стрела смртно од сите лица
градот
бунтовник.
И дочул тажна вест за сина
нема да престапи таткото праг,
ни брат со мрачен лик ке мине
за да види мртвиот брат.
Не! 

Стаил болка што срце кине,
одмазда спрема тој в машка град!
Но клета мајка како да трае?
Ја клукна змија,
 болка ја сви...
Шамија црна врзува таа
и трча таму со издив стаен
за задно збогум со својот син...
Денот е мрачен. Навира дождец.
Попуст и потих е плоштадот.
Седмина лежат во крвав ред.
Стражари стражар иѕемнат над нив,
циничко свети бајонот,
ете таа дотрча таму,
запре над нив,
 ја зави мрак ... Но ако в очи магла и падна,
со срце мајка го позна страдна,
го виде мртов сина си млад.
Ги изви таа во у жас прстите
прекри лик.
Се cтрece сета ко слаба трска
напна гради...
 Но од градите
не се чу силен,
 раздирлив вик.
И само солза низ образ ливна
над мртов строј...
И в миг
ко веда
 ја светна силно

безумна мисла,
но мисла дивна:
Да !
Не е тој!
И тогаш мајка раствори очи,
поглед што мине над труп и кал,
и како жерав без пат и почин
што тоне в небо со тивка жал.
Се топи в срце тешкиот камен,
гледа мајка нов,чуден крај,
и жив го гледа сина си таму
како во сонот што си го тај.
Го виде таа во зора рана
по горски срт,
од сите прв, -
колона кај што од партизани
достига вишен планински врв...
Се лула под нив просторот син.
Во утрен пурпур небото тоне.
И светнал таму нејниот син
пред румен изгрев
во орлов лет...
Се гласи песна -
горите ѕвонат,
изгрева сонце,
стапува в ред...
Сонцето оди пред таа колона!
 

Сандансkи - ПОЕМА -
Од село бил.
Сиромав.
За маки селски тој знал
и за борби селски -
од мал.
Со шупелка свирел
овци пасел
и замаен -
често слушал
ветерот веел
гора лулеел
и в буки чести
ајдучка песни
пеел . , .
Пирин Планина,
ајдучка мајка,
со млеко го прва
доила;
Пирин Планина,
ајдучка мајка,
за борба го прва
учила! 

Со шупелка свирел и раснал орел -
Ел Тепе гордо
на Пирин бел -
Со шупелка свирел и овци пасел и дете уште -
видел:
Татко му
бајрактар
по Пирин Планина
ајдучко знаме развел,
од Кресна
и Разлог
народот селски
на борба
повел ... А после прокуден
од тиранин проклег
оставил
в пепел
мајчин кат, и скитник со свои
по белиот свет,
се прибрал
пролетер в далечен
град. И с чеканче
в рака -
од мугра до мрак -
тој клинци на кондури
ковал, 

и в горки неволи
на живот недраг
през огнени сништа
сновал.
Живеел
в маки
и кална пот

и смртно заљубил
Родина,
тој вивнал,
на ропство згазил,
тргнал
титан по Пирин Планина.
Во секое село,
во секој град
го знае стар
и млад:
Сандански цар
Пирински!
По Разлог и Банско,
Неврокоп, Серско
царство му ширно
слава голема -
што цар ниеден ја нема:
на сето робје
е мајка,
за душмани е -
стра
трепет!
На бој ли тргне -
ала се крева
и веда м'ска
и змија с'ска.
Битка ли бие -
луња се вие! 

Срце му топла
пазува братска
за секој -
под гнет и јад:
рисјанин, Турчин,
Грк и Вла -
за него е
равен
брат.
А рака машка
веда е лута
што паѓа
над тиран клет,
слаб да поткрепи,
прав да одбрани,
да одмазди
зло - за зло.
 Коста РАЦИН
 

Нашиот Сандансkи
НА КЛЕВЕТНИЦИТЕ ОД РАДИО-СОФИЈА
Минува разлистен април, наметнал облека цветна,
ставата негова красна - тоа е нашето поле;
минува мирисен април, лазурот небесен светнал,
расцветан, насмевнат тој е, во мојот поглед волен.
Денеска радосен порој јури низ срцево мое,
дишам јас безмерно, мошно, в градиве пролет
 се шири;
денеска в спомен ми расне светлото име твое
денеска в спомен ми расне април и личен Пирин.
За тебе песнава гласи; знам јас, просторот мал е
но широк имаме простор: - целата слободна страна
целиот народ те носи наедно срце со Гоце,
нашиот народ го сака Сандански - верниот бранач.
Земјата твоја е ширна. Земјата твоја е тоа,
народот в борбите роден, заветот твој го знае,
името твое е кај нас символ на животот среќен,
името твое е кај нас жив дел од денот сјаен.
В песнава несакам појке за тебе Јане да пишам
нашиот живот е сведок како те сакаме ние,
в песнава сакам јас машки подлеци срамни да стишам
онака гневно и тврдо, ко ти што такви си биел. 

клевети смешни и груби виреат в устите туѓи
родот наш книжно бил створен, јазик сме немале
мајчин. Старите песни се тоа, песни на нашите врагој,
рубата нивна е денес скроена на друг начин.
Онака гневно и смело, ти. ко што такви си ринел
онака својски и мошно, со мојот роден јазик
одвраќам: пцетата лајат, керванот сигурно мине,
одвраќам: лагите плитки, народот наш ќе ги згази.
Сандански- синот на Пирин, синот на нашата страна
дел е од животот суров, дел е од нашата сила;
го носи в срцето свое народот слободен станат
што цени слобода златна, што љуби земја мила

Разговор со Делчев
 ПРЕД ПАМЕТНИКОТ НА ДЕЛЧЕВ
Вечерва со тебе да зборувам мислев
и еве ме - дојдов во доцниов час.
Сив октомври рони пожолтело лисје,
октомвриски вечер, не милува ете,
октомвриска радост - преполнила гради
ечи в мојот глас.
Јас пред тебе стојам -пред образот леден,
што вечерва жив е, а не занемен.
Почнува низ градот ноќта да се краде,
ветерот се платка низ освиткани ветки.
И тука по патот распостила злато
ветерот немирен.
Вечерва е вечер на спомени пресни,
што в секое срце искрат копнеж врел.
Вечерва е вечер на најмили песни,
што низ гради волни - со радост се полнат.
Нив в машкости плиска минатото блиско
на народот смел.
А јас - јас ти пракам жив поглед и сакам
да ти кажам нешто, само некој збор.
И ти одобруваш со својата рака, 

велиш: момче кажуј за смелите мажи,
за октомври славен, за октомври светол,
за Илинден втор.
Почнувам. Ти слушаш, ти мене ме гледаш
со погледот чуден радосен и тих.
Ти слушаш глас еден од многуте чеда
што достојно, смело патот твој го следат,
што в градба ја градат гранитната зграда
на животот мил.
Октомври е гостин во вашата ст

Еден заборавен печалбар
тагува за својот вилает
Љубени селани,
дебрани,
класје - од безмеѓа црница никнати,
искри - од дедовско огниште бликнати,
јаблани,
еве ви пишувам - стиснат зад неколку јабани.
Наслушнав - слава на горниот
луѓе и вие сте станале,
на нозе пак сте застанале,
негде, од земјата студена,
со крвје што сте ја поеле,
за себе мера и кроеле
секоја бразда со скрвавен чекор и броеле,
никнале, ко ден и по деница,
амбари полни со пченица.
Роднини родени,
в румена зорница зачнати,
луто од бездушник начнати,
в гора од омраза водени,
крвави чекори жито ви завева,
мене на туѓина - чемер ме навева. 

Дваес' и втора е година,
одкако заминав
на пат - од својата родина.
Пустиња, брате, е ова,
нова Америка,
горка чемерика.
Живееш, патиш и сивееш,
та ил' ќе загинеш
ил' ќе подивееш.
Туку и нешто на вера:
гладните луѓе нa секаде
некако сили си мерат.
За гуша гладта ги стиснала -
тие се кренале в стачка,
крвта ко дождница плиснала
бојот со црната плјачка.
Расправа еден од вилает -
(да ми е довека жив)
некогаш Карл Маркс ни нарачал:
скини го синџирот сив.
Ако го скршиме врагот
рај ќе е кај што е пекол -
- вели - леб ќе се најде
за сите љуѓе на веков! ! !
Ако е така ќе најдам место
во таа атака, поарно в битка да зајдам
одошто да тлаем во мака. 

Зошто да сокривам -
гладувам,
ниту за залак спечалувам.
Еј, радост крилена-милена,
на сон во дебарско наминав,
вашите стада ги посретнав
прснати сегде по планина.
Пустињо стопанска,
срцето солзи одронува,
вие в село се смеете:
гладниот и просо сонува!
Туку -
сполај на господа -
има и полошо в светов,
знаете - стрико ми Никодин...
тој како од ум да се сметнал.
Нема ни куќа ни куќиште,
в болка изгорува,
живее негде на буниште
самиот со себе зборува:
Господи душава земи ја,
или пак дома испрати ме
светиниколската гемија!
Потаму што да ви напишам?
Писмово до вас го испракам
некако за да се издишам. 

В словава небаре
тагата ќе ја оставам.
Простете.
 Вашиот секогаш
 Илија И

Селаните од едно дебарсkо
село се сеќаваат за Илија
Илевсkи заборавениот печалбар
вo Америка чемерика
Мил батко Илија,
буквите твои
ситни
и китни
в час не раскрилија -
велиме
ден да отделиме
да те развеселиме -
та да ти пуштиме
писмо галебица сива,
наш вилаетлијо,
наш некасметлијо,
писмо од нашата нива.
Сираку покосен,
крваво оросен
за маки на веков донесен.
Гладуваш и лебец сонуваш
селово наше го споменуваш. 

Туку за селово што да ти расправаме?...
Сешто од животот зимаме -
а штом се имаме
и се му даваме:
Блеат по нашите трла
три илјади триста и триесет грла.
Имаме се што ни посака душа...
амбаров тежи од злато,
полн е до гуша.
Сепак,
не беше леко --
навлезе солдатот Дојчо,
опусте веков.
Пијат и ригаат,
бесат и рикаат:
Хајл...
Вино гут, овца гут,
дај!... 
Ставива многу под катинар,
плиснаа крв ко дожд.
Дојде со нив жабодерот Латинар,
јарец со тамбур и нож.
Свири тој -
та преку песни
жари и ѕверски бесни:
О, боно овој е село
бело -
се има пиколо бамбино,
месо и жито,
вино- 

Талјано сито!
Мусолини голем,
фашисто брани и рани,
а лошо коле.
Гад
Жабојад!
Куќи ни гори
и збори:
Ви народ питом,
се кажиш камо ваш Тито!"
Ние пак глава под секира ставаме,
Тито мил не му го даваме.
За бој во раце исплукваме,
ракав засукваме,
капсулки стари откопваме -
сложно запукваме -
од ден на ден.
Тој удри,
четава орманска врати,
селово в бој со нечистиот
гуша за гуша се фати.
Пукнала пролетта
штркој нигде да пролетат
над стреи да свијат гнезда.
Гледаш мај е
без цвет и звезда,
животот притаен трае .
Кавал не собира стадо, 

тапан не развива ора,
тежат над луѓето јадој,
детските колевки горат.
Одзива орманов,
од солзи собрано в порој
чиниш со заби да крца;
молкнале клетвени зборој
в скинати мајчини срца.
Талјан, макарони -
и цел свет му е крив!
Надошол аскерот по нив
со штик
и лик
див
и сив -
стрела, не гони
и звони,
Цар Борис да ни е жив!"
Од ден на ден...
Тие сакатат...
гориме...
со крв ја плачеме маката -
и пак се бориме...
Четири маја и лета,
четири есени,
така изгрејаа утрава
на плеќи изнесени... 

Од ден на ден...
во тој бој крваво падна, -
и внук ти Иљовски Младен -
нарани огњарка гладна.
Жал ни е што не е жив
(ние го имавме ко свое)
в нашиот колектив
ќе беше бригадир строен.
Еј, да не погледаш денес
ореме,
сееме,
жнееме,
радоста да ни те крене
кога запееме:
Земјо наша, момо бела
на дланка ти растат села!"
Неќни и трактор ни стаса,
со двесте ѕевгари може
на нива тој да се васа.
Кога го виде ковачот Алија
солзи ни го разгалија:
ведна ш со црните прсти
како во сон,
Турчинот ко крстен се крсти:
Ашколсум ова е коњ!!!
Ниту го тимариш,
ниту го зобаш.и пасеш,
без остен три плуга влече -
оре тој личен и красен! 

Потаму, бате за среќа,
звездите златести
ние ги фативме в вреќа.
Сега ни греат
под новата стреа.
Но ти, мил, како ни живееш?
Цветаш -
или пак сивееш?
Зарежи -
сложно те молиме
в преградки да ни се вратиш.
Ќе те пречекаме
со девет погачи
и девет мешници вино,
та да ни расправаш
нас и на нашите синој.
Да знаат децава
гурбетска тага,
слободава повеќе
да ни е мила и драга.
Значи, со китки те чекаме,
сретбата пред тебе стои,
поздрав ти праќаме,
здраво -
селаните твои.
 

Караорман
Караорман и Славеј Планина,
двајца браќа, два лути ајдути.
Караорман - постариот браток,.
а Славеј е брате помалово.
Н игде нема лика над нивната,
До кај држи рамната Дебарца,
до кај држи пуста Малесија,
до кај држи земја македонска -
за нив народ славна песна пее,
за нивната лика и јунаство.
Караорман и Славеј Планино,
ноќта вари та што ве превари,
ве завари поле пустелио.
Од одеи е нозе постанале,
од одење снага премалена,
та легнаа браќа да поспајат.
До рамена рамо се гушнале,
со едно се сакме наметнале.
Над нив ситни-дробни ѕвезди горат
и ветрец им тивка песна пее,
песна пее за да ги успие.
Н о не спие Караорман силен,
а саноќ се тешко издишува.
Караорман брате поголемо,
каква жалба на срце те гори

та не можеш саноќ да заспиеш?
 Ој Славејко, мое мило брате,
јас си имам до две лути жалби.
Жалба ми е личната невеста
што ја клети Турци загубија.
Жалба ми е млада партизанка
што ми падна во борба крвава.
Јас на живот двете ги заљубив
и двете ми мене загинаа.
Кај да најдам нива убавина,
кај да видам нивни очи,
кај да чујам нивното зборвање?
Караорман, брате поголемо,
немој толку тага да тагуваш.
Ти погледај дробни ѕвезди над нас,
тоа ми се нивните очи.
Ти наслушај извор кај извира,
тоа ми е нивното зборвање,
ти мирисни трева ка мириса,
ка мириса смилот и ковилот,
тоа ми е нивната душа."
 Блаже КОНЕВСКИ

Глас од Маkедонија
О, трајте, трајте, тирани недни!
Доста се тија лаги и злоба -
пакостен глас од устите гадни
на мојот народ у секоа доба.
Та ете веќе векови цели
пишка и стенка од волци гости
за брата вијат кој да го дели,
за да му глода сувите коски,
Па нека сега сам да си реши
со своа волја судба и сева,
в животот еднаш сам да се теши,
д издигне славно свој род без врева.
Та Шар и Пирин дружно да викнат
родната песна в небеса темни
и бурниот Егеј - на век да плиска
тешкиот глас на новите химни.
 Коле НЕДЕЛКОВСКИ
В задружниот дом
- Послушајте, стар сум... - и спомени зреат
со бисерен ориз низ минати лета.
- Врз плеќа ми тежат десетини жетви,
но првата моја, задружната ќе е... -
Во селото снегот со мракот се лее,
скитницата - магла низ полето шета -
ја подгонил студен декемвриски ветер,
но в домот наш ден е: шум, говор и смеа.
И сенките мрзнат врз белите стени
а старецот рака огрубена кренал,
иднината плиска низ нискиот глас...
И додека магла низ полето шета,
во домот наш жетва најбогата цвета,
в погледите ориз зрел разврзал клас.


а ноbата пролет НА АЦО КАРАМАНОВ, УЧЕНИК
 ПОЕТ, ЗАГИНАТ ВО НАРОДНО-
 ОСЛОБОДИТЕЛНАТА БОРБА
Пролет, чинам, беше - ноќ, убава, красна,
зборевме на сокак со младински жар,
за новиот човек што ќе сонце јасно,
ќе огрее славно на земниот шар.
Млади бевме тогај, со соколски крила,
и на својте чувства ке дадевме лет,
но земјата родна ни настапи тиран,
се што беше добро го фрли во гнет.
..,И од тој ден мрачен не те видов веке...
Чув дека си паднал некаде во бој,
да го браниш денот на онаа вечер,
што трепкаше в љубов ѕвездениот рој.
Пак е пролет сега - нок, убава, красна,
како тогај, друже, јас гледам со жар -
човекот се раѓа како сонце јасно
и огрева славно на земниот шар.
 Гого ИВАНОВСКИ

На Грамос

Проштавај, роден кат,
Егеју, колевко моја!
Јас ранет последен пат
на мртов Грамос стојам.
Овде ја закопав денес,
под твојот пепел врел,
верата која ме крена
на подвиг суров, смел.
Ме гушат облаци црни,
свирепа болка ме стега
и тешки спомени врнат...
 * * *
 . В богато Воденско поле
ронела
пченица злато.
Но сепак -
никога пролет
не дошла
в селските катој.
Мајка ми кршела прсти, 

лулела
детенце мало,
со солзи
полнела грсти
крај старо
дрвено рало.
Тако мив младини
 чмаел,
сонувал
вишнова зора,
вековни -
надежди ткаел
в ноќните
таговни ора.
В ората
играел лудо
сите се
чуделе
в село,
но штом се
на утро будел
стемнувал
високо чело.
На нива

 тихо
заминал
некаде долу.
В градот го
пречекал вихор,
вихор го
потфатил
 в Солун.
Тој млад бил,
имал сили,
в животот чекорел
 здраво,
ги љубел
своите мили,
своето село -
 Јавор.
Тој раснал -
 в негови скутој
корав бил,
 здрав
 и волен,
но бргу
закашлал луто
и легнал
в постела
 болен.
В собата стаиало сиво.
В градот му
загорчел лебот,
тој псуел

гурбетски живот
колнел
туѓинско небо...
 * * *
Пројури времето - срна,
сал тешка остави трага.
В тага те завија црна
Родино моја драга!
 * * *
Проштавај, роден кат,
немирно детство збогум!
В срце те чуствувам пак
трепетно, живо многу!
Ме гушат облаци црна,
свирепа болка ме стега
нови спомени врнат:
јас уште, уште гледам,
безумно в планина бегат,
со ситни, скршени крилца,
ранети дечиња - пилци.
В нивните сковани усти
проклетство уште слушам...
О, се е така мртво
се е така пусто
како во мојата душа! 

 
Проштавај, роден кат,
проштавај, мајко моја!
Јас денес последен пат
на наши пепелишта стојам.
Ти чекаш некаде тамо
кај Вардар слободен шуми,
и чудни приказни носи
на Кукуш, Кавала, Струма...
Чекаш во краишта сини -
кај песни тракторни грмат,
кај в цела земја, чинам,
сончева плиснала срма.
Чекаш во некое село,
в куќуче задружно, бело,
кај жита златести класат,
и мирно, прснати в гора,
стадата задруж ни пасат.
Чекаш. И секоја вечер,
стивне ли селото в почин
и мрак го надваса темен,
ти тажни упиваш очи
в далечни планини неми,
и трпеш в мисли - јата,
во желби да се вратам!
Мајко!
абрави свидно чедо,
забрави свиден спомен... 

Селата спалени лежат,
спалени чадат домој!

Во барут,
дим
 и крв
в грохотна канонада
Елада
стана плен,
падна,
 мајко.
 Елада.
Ревна Белиот Егеј
под црвен облак криен.
Та, зошто девет лета
со крв ја поевме ние
нашава земја светна,
и безброј нејни чеда,
без гроб
и трага,
 мајко,
во ова мртво утро
со мртви очи гледат?!
Елада!
Елада!
ошто девет рани
на градиве носам,
зошто девет лета
јас в борбата страдам? 

 
Денес,
мајко моја,
пред зорница јасна, в предавничка рака
слободата згасна.
А мислевме
ние -
ќе изгреат зори,
мечтаени долго
од наши

и Грци,
збратимени сите -
 од море
 до море,
народите
в љубов
ќе согреат срце...
Слободата -
 пламен,
ни гореше
в очи,
но најдовме само
ископани јами.
Памети го,
 мајко,
овој крвав злочин:
се отрова змијска,
без милост,
ко зверој,
ја убија наш
`та -
в иднината -
 вера! 

Јас в окопи гниев
со мојата чета,
в декемвриски студој,
по дождој,
 по жеги,
и помина така
уште едно лето -
не стапивие в борба,
не минавме меѓи!
Се бунеа борци...
Притаена злоба
им светкаше
 в поглед
ко в темница -
 кремен:
Та, додека уште
 ке лежиме
 в гробој !
Штом отиде Маркос
и борби ке нема..."
Но загрме тогаш
ураганен оган
в крв нокта
се изви, -
ни попрска лице.
На Вич
ниту птица
 не прелета жива, 

а тамо -
на Грамос,
во борбата дива
ни падна
од раме
последното знаме.
А борците,
мајко,
ранети
 и слаби,
што мислеа
кај вас
да преминат кришум,
предавничка рака
ги задржа,
 зграби -
се најдоа сите
пред нејниот нишан.
Ко секој да беше
и подел
 и поган -
ги стрелаа,
мајко,
со рафален
 оган!
 
Мајко!
Во барут,
дим
 и крв,
и грохотна канонада, Елада

стана плен,
 продадена -
 Елада!
Од сите мртви,
живи
 и мене,
за сите
времиња
за сите векој -
проклетство
нека
 падне, мајког
на тие -
што ја убија
 денес
нашата младост
нашето детство!
За Маркос,
за сите наши несони ноќи,
за се што љубевме силно
 и жарко,
за нашите маки,
за незнаен покој,
за пушката што ја во десница
 држам,
за болката што ми нагризува
 гради,
за се!
за се! -
 проклетството вечно

нека го спржи,
убиецот.
 мајко,
 Захаријадес!
 
Проштавај, роден кат,
Егеју, колевко моја!
Јас ранет последен пат
на мртов Грамос стојам.
Пусти се боречки стреи,
чамее нивниот праг,
там жетва крвава жнее
и бесно ликува враг.
Не, знам...
ке дојде време
 за нова
 барикада,
ке стапи
 нова смена
 за одмазда
 во бој!
Во бура
 зрив
 и пламен,
 во нова
 канонада,
ке никне
и ке бликне
прероден
крајот мој.
Да, знам... 

 се ближи време
 за нова
 барикада.
Елада
пак ќе биде
 слободна,
 лична,
 млада...
А мој роден крај,
ќе цвета
в ширни поли,
ќе листат
пролет - мај
 Кавала,
Кукуш,
 Струма.
Егејот син
 и волен
ќе шепне чудни думи,
и в сончев залез мирен,
ќе праќа поздрав ширен
на Вардар,
Шар
 и Пирин...
Јас за тие деној
за тие зори,
Родино моја,
Родино страдна
луто се борев
и в бојот паднав!
 

На кинисување
Позапри, мајко, затрај се,
доста ме, леле, испраќа,
доста си солзи излеа
по тија пусти патишта.
А туку, мајко, погледај,
погледај, леле, послушај,
како ми пилци запреа
песни сред пролет радосна,
како ми вода затраа,
темни ми карпи писнаа,
а гора лисја пророни
од твојте тажни гласови.
Јас, мајко, тргнав, заминав,
куса си пушка нарамив,
планина Пирин развила,
бајрак се вее сред неа:
Јас ќе го, мајко, дофанам,
над село ќе го развеам,
та ќе те, мајко, куртулам
од тоа ропство крваво.
 Коле НЕДЕЛКОВСКИ

Тутунчо
Не ме колни, не ме жали!
Не ми нижи низа клетви!
Камен тежок живот ми е,
а по тежок одзив пусти
по народни думи свети!
Ако куќа ве направив
со високи шимшир порти,
куќа цел свет братски ми е,
братски срце што отвора,
срце - порта највисока.
срце - куќа најширока
Ако жена не донесов,
ѓул - трендафил во одаја,
верна, добра млада љуба -
не ме колни, не ме жали:
во борбата другарката
солнце сјае, солнце трепи!
Ако млада си години
по друмишта, по патишта
в младост горка распосејав -
погледни ми право в очи: 
ти ли беше што пееше
Ајдутин мајка не рани,.."
И ако не умрам дома,
туку кај стии пиштат,
в борба искри кај што л`штат -
блазе, речи, на душата -
има зошто душа да е!
 Коста РАЦИН


Две раг'ања
Во овој ден се родив јас
пред дваесет и две лета,
и никој мојот детски глас
со радост не го сретнал;
И денот дури место в сјај
во облак сив бил скриен.
Во крчмите, кој знае кај,
од тага тате пиел.
Две раце имал! Само две!
И работел без смена.
За двајца носел малку леб.
За двајца! А за мене?
Тој живот бил и клет, и луст.
И сосем малки чинел:
две стари черги, кревет кус
јорган на две скинат.
Зар требало штом така, ех
да крева некој чаша,
да наздрави со весел смев
за нас и дните наши?...
...Во овој ден се родив јас
а дваесет една пројде .. 

Чуј друже! Почуј! Детски глас
во нашата соба дојде.
Се роди дете... Овој миг
се раѓа в градов друго
и ќе го сретнат тој нов вик
со радост многу луѓе.
И таткото сред мисли рој,
штом сврши прва смена,
ќе брза дома, синот свој
тој в раце да го крене.
Леј друже! Полни чаши леј!
Да расцветат ко рози
на овој чуден јубилеј
на децата во поздрав.
Да крепнат тие секој ден
штом светли дни ги чекат,
штом за нив нема да е болен
тој вечен повик-среќа!
До целта нивна патот прав
да биде лесен, близок.,
Со чекор тврд, со чекор здрав
да стапат в комунизмот.


За љубовта наша
делата ќе кажат
Денес, друже Тито, јас ти песна праќам,
песна, што ја пеат мојте родни брака;
силна верба блика, друже Тито, в неа, -
безброј млади срца топла љубов леат!
Денес така многу, така многу сакам
да ја стиснам цврсто твојта смела рака,
ликот да ти гледам што го бура слеа
твојте очи грижни што ко солнце греат,
и да шепнам долго и да шепнам нежно
оти нашата пролет, под пластои снежни
нема да ги свие својте млади крила,
ке биде утре поцветна и мила!
Почуј, друже Тито, - наш соколе вишен,
почуј како земја в топла љубов дише
на нејни гради нова младост расне, -
како цвете нежно и ко зора јасна!
Во Маврово,
 каде
 бригадите млади
со грехотен екот
 тешки крампои
спуштат, 
во Железник,
 каде
 нов титан се гради...
И не само каде
 и каде не уште! -
 о, радост ме силна,
 о, радост ме крилна
 ко пролетен дождец
 милува и роси, -
 денес земја цела,
 како човек еден
 во мисли те гушка,
 во срце те носи!
Денес, друже Тито, јас ти песна праќам,
песна, што ја пеат мојте родни браќа,
песна - силна верба, песна што те снажи!
За љубовта наша делата ќе кажат!

ДЕНОВИ

Како на вратот гердани
ниски камења студени
така на плешки денови
легнале та натежнале

Денови ли се - денови
аргатски маки големи!

Стани си утре порано
дојди си вечер подоцна,
наутро радост понеси
навечер тага донеси -

ај, пусти да е, пуст да би
останал живот кучешки!

Роди се човек - роб биди
роди се човек - скот умри,
скотски цел живот работи
за други туѓи имоти.

За туѓи бели дворови
копај си црни гробови!

За себе само ргај си
за себе маки тргај си -
нижи си гердан денови
нижи си алки ковани,

нижи си синџир железен
околу вратот навезен!


ПЕЧАЛ

Нема ли живот, нема ли
љубов за живот голема,
љубов за живот човечна
у виа гради аргатски?

Нема ли срце, нема ли
срце - на срца срцето,
срце - ширини широко
срце - длабини длабоко -
цел свет да збере, па да е
за виа гради малечко?

Нема ли бел ден, нема ли
ден да е над деновите,
ден да е на аргатите -
ден - с'лнце вишен високо
ден - море ширен широко,
с'лнце да запре, да стои
и времето зачудено:

срцето пука обрачи
и плиска знаме алово,
срцето што се отвора
и шири ширно широко -
целиот свет да загрне!


СЕЛСКА МАКА

Покрај ниви, покрај лаки
покрај сниските брегови,
вода тече - вода влече
селски с'лзи, селски маки
селски таги и јадови.

Извор вода извираше
плодно поле наливаше -
плодно поле род народи.

Ноќе чума ли одеше
плод од поле ли береше -
амбар селски пуст остана!

Сонце светло ми светеше
гора ми се зеленеше
в гора пиле песна пее.

Камен ли му в гради легна
стија ли го в коси стегна -
срце селско - векот тажно!

Кој ја сипе кој ја роси
таја слана што покоси
по нивјето пшениците
по лозјето гроздовите?
Та се житце не зелени
та се грозје не румени,
та од пуста селска мака
аир нема дур од века?

ТУТУНОБЕРАЧИТЕ

На кантар студен со туч го мерат
а можат ли да го измерат,
нашиов тутун - нашава мака
нашава солена пот!

Од темни зори на утрини летни
до никоја доба на вечери зимни
тој гладно пие тагата наша
и потта и крвта и снагата ни.
Ж'лт - ж'лти прави лицата бледни
и ж'лта гостинка у градите носи.

По утрини росни, по мугрите пресни,
наведени ничкум по полињата родни
зачмаени ние го береме.
Лист по лист кини
лист по лист нижи
лист по лист превртуј, притискај,
лист по лист милно, таговно реди
и на долга низа од капки пот
и надеж со клетва и зелена јад,
со корав поглед на очите матни
по кревките лисја ж'лтозлатни
прикаска горка на живот клет
нанижи безгласна а така јасна.

Та незнаш ли?

Денот ли дојде тој да се мери -
мерка му нема, а в градите длаби
без да се запре, без дно да најде
не тага а клетва, и во очите матни
и не сакајќи сама се дига
фуријата.

Кантарот носи лисјето златно
а в гради луто далгите беснат
на ж'лтата мака - на ж'лтиот тутун
на ж'лтата пот на рацете ни!

ЛЕНКА
Биљана платно белеше...

Откако Ленка остави
кошула тенка ленена
недовезена на разбој
и на наломи отиде
тутун да реди в монопол -
лицето и се измени
веѓи паднаја надолу
и усти свиа кораво.

Не беше Ленка родена
за тиа пусти тутуни!
Тутуни - жлти отрови
за гради - китки розови.

Прва година помина
грутка в срцето и легна,
втора година намина
болест ја в гради искина.
Трета година земјата
на Ленка покри снагата.

И ноќе кога месечко
гроб и со свила виеше
ветерчок тихо над неа
жална и тага рееше:
Зошто ми, зошто остана
кошула недоткаена?
Кошула беше даровна...

ПРОШТАВАЊЕ

На печалбарите

Не ли ти кажав, не ли ти кажав,
не ли ти реков на проштавање?
Ич не ме чекај, ич не ме пекај
Белград е ламња, во Белград ја роб,
снага по туѓи палати оставам,
снага во усти несити клавам,
и дома - дома не ќе се вратам,
не ќе ги пијам очите твои
не ќе ја галам снагата твоја -
далеку негде сувата рака
по тебе, Вело, пустата мака
пуста ќе остане...

Знам оти ѓердан веќе не нижеш,
знам оти чеиз и ти не везеш,
знам, Вело, пусто остана сичко -
не ли си и ти аргатка клета?
Тутуни садиш, тутуни нижеш,
тутун таговно у монопол редиш,
ме споменуваш и ем си жалиш
денови - крепи тешки си редиш -
Величко, мори, другачко златна!

Но почуј, Вело, што ќе ти кажам!
Не ми се, Вело, жали и клети!
Подигни очи - очи засвети
онија очи, што душа горат!
Тој што ни, Вело, однесе сичко -
тој ни остави од темно темен
веков за мака - но и за борба.
Има на вој свет како нас многу!

Има ги, има - мачат се, копат,
копачи копат по темнината,
копачи копат и тунел дупат.

И има, има - радост голема
радост длабока во темнината:
да светиш, Вело, жар да се стопиш
во борба гроб ти душа не зема!

БАЛАДА ЗА НЕПОЗНАТИОТ

Натаму - в поле битолско
чемрее врба проклета -
под врбата незнаен гроб,
в гроб лежи војник непознат.

Лежи од војна световна,
лежи - и веќе земјосал -
силно го тага изела
задека тука загинал.

Никој крај него немаше -
вишното небе врз него,
земјата скришна под него,
над гробот врба стушена.

А таде - в гори зелени
в сума гробишта лежеа
делии - одбор јунаци
за татковина паднати.

В полноќ се над ним дрвјата
од жалба силна свиваа -
горските бистри езерца
в силна светлина светеа.

И од ним - самовилите
една по една идеа -
од гроб до гроб го дигаа
јунак до јунак - на оро.

И кога сите минеа
покрај врбата стушена -
делии се запираа
незнаен брат си викаа:

Ја стани, море јабанец
на оро со самовили!
Зора се зори - петлите
скоро ќе в село пропеат!

А тој од гробот тепкаше
дума врз дума чемерна: -
Минете, браќа, врвете,
не сум ви лика - прилика!

Кој умрел за татковина
и за човечки правдини -
каде вас, братко, не гинел,
со вас до векот живеел.

Вие му песна пеете,
вие го с песна жалите -
така се сите раѓате
и така си умирате!

А тука - зошто паднав ја?
зошто ме куршум прониза,
зошто ме земја притисна -
за кого лудо загинав?

Кажете, браќа, кажете,
кажете - па поминете -
мене ме ништо не дига,
мојата смрт е - карасмрт!

Делии глави веднеа,
немеа самовилите -
тешко на тија, горко им
така што гинат на војна!

Немеа - туку петлите
в селото веднаш писнаа -
самовилите в горите
с делии в раци лиснаа!

Пусто остана полето,
пусто зазори зората -
чемрее в поле врбата,
чемрее - тажи непознат.

ЕЛЕГИИ ЗА ТЕБЕ

Чернеј горо, чернеј сестро...

Вчера си појдов, наминав
низ таја гора зелена
под тија буки високи
по ќилим сенки широки.

Одев со глава замаен
наведнат, мртов, зачмаен,
одев со грутка на срце
и каракамен на гради.

Деј гиди горо зелена!
Деј гиди водо студена!
Пилците пеат - ти плачеш,
сонцето грее - ти темнеш.

Ако ги криеш коските
на дели млади јунаци
тука што лежат по тебе
за тија темни дубрави -
зошто ги таеш песните?
Зошто по тебе дрвјата
и на дрвјата гранките
и на гранките лисјата
шумолат скришно таговно?

Таму горе на небото
зора руди, земја буди,
ден морави шири крила
и алова точи свила,
таму зора црвенее -
мое срце ми црнее.

Ископајте длабок бунар
извадете ладна вода
натопете лути рани
да не горат, да не болат.

Зоро златно и румено!
Зоро слатка посестримо!
Ти изгреваш на далеку -
да ли еднаш ќе изгрееш
силно, силно, дури милно
над долови и над гори
над полиња и над реки
над мојата татковина?

Два брега - двата стрмнини.
А од брег на брег танок мост.
Под мостот вода морава -
тече и мие ранава.

Тече од векот вековит
и нова и сè понова,
тече, а тука маките
сè стари и сè постари.

Тече и влече со себе
сичко што стои пред неа,
а на брегови животот
чмае у троскот зараснат!

Течи ми водо студена!
Течи си - рони брегови!
Течи - и нам низ срцето
нели и крвта ни тече?

Скотски е, скотски живот аргатски
у темно заѕидан,
до скот сме сниско попритиснати
на овој свет убав.

Кој ни ги скрши белите крилца
крилца на галаби бели?
Кој ни замати извори бистри
извори на души чисти?

И кој раздвои, и кој раздвои
човек од човек со ѕид?
И кој направи, и кој направи
човек на човека роб!

Та човек од човек
да страда
и тегне
и бега
од лулка до гроб!

Ти да знаеш, паметуваш
и ем да си на ум имаш -
работник си - и работник
ти ќе паѓаш и се дигаш.

Луњи ли ќе пусти дојдат
сонце ли ќе јасно грејне -
патиштата, патиштата
пред тебе се на борбата.

Како смртта вечна што е
така борба долго трае.
Но од смртта е посилна
по патиштата борбата!

Исцедете, ограбете
пот и труд и меса голи,
уста пуста затворете
да не каже оти боли.

Очи црни ископајте
да гледајат не давајте,
раци машки прекршете
срце лудо наранете.

Угаснете и светлини!
Мрак да биде - каракамен.

Има, има - в темнината
нешто живо пак да свети:
има болка на душата
има души наранети.

Болка боли - болка гори
болка тече, душа мори.
А болката кога свети -
тешко, тешко, тешко клети!

УТРОТО НАД НАС

Од далечнините модри се веат
на с'лнцето златните далги,
од далечнините модри се леат
на утринта росните влаги.

По долги, меки ширини рамни
магла се танка крева
и по селата мали - заспали
шумоли скришно врева.

Шумоли - в срце тага налева
за црноземните робја,
шумоли скришно за мртви поља
за села и градови - гробја.

Ех, тија долги ширини рамни!
Ех, таја мака пуста!
Мртви и темни сурови гламњи
скршена гранка маслинка!

По тија пот се човечка дими
и снага крвава цвили,
по тија радост никога нема
а с'лнце радосно има!

Но тија росни утрини пресни
копнат во гради и тлеат.
Копнат и како бура пеат
и како огин палат.

ТАТУНЧО
На Бана

Не ме колни, не ме жали!
Не ми нижи низа клетви!
Камен тежок живот ми е
а по тежок одзив пусти
по народни думи свети!

Ако куќа не направив
со високи шимпир порти,
куќа цел свет братски ми е
братски срце што отвора,
срце - порта највисока,
срце - куќа најширока.

Ако жена не донесов
ѓул-трендафил во одаја
верна, добра млада љуба -
не ме к'лни, не ме жали;
во борбата другарката
с'лнце сјае, с'лнце трепти!

Ако млади си години
по друмишта, по патишта
в младост горка распосејав -
погледни ми право в очи:
ти ли беше што пееше
Ајдутин мајка не рани...

И ако не умрам дома
туку кај што стии пиштат
в борба искри кај што л'штат
блазе, речи на душата -
има зошто душа да е!

НА СТРУГА ДУЌАН ДА ИМАМ...

Занаетот е златен...
Народна пословица

Изгори, - мерак, изгори,
изгори - пепел се стори!
Сал не скоривај јадови!
на стари, добри мајстори!

Времиња тешки дојдова
уште потешки прокуди,
од ден на ден се умира
и души бере с години.

Не пеј песната страдална -
в гората капат лисјата.
водите течат - ронат брег
и влечат млади јасики.

Чаршиите изумреа,
дуќаните запустеа -
пропадна, сичко прокопса
занает златен - 'рѓоса

Ние имавме чаршии
и рој - кошница пазари
и ред редени маази
полни, преполни со стока.

Слегнеш ли долу в чаршија,
минеш ли покрај дуќани -
пукот и врева - работа
и алат полно чекмеџе!

Сами ковавме кондури
правевме бочви, мотики,
с нашите раце мајсторски
дигнавме бели градови.

Кој ни ги срина, кој ни ги
очумаве градовите?
Кој ни запусте, затвори
дуќани, куќи високи?

Наквечер дојди, наквечер,
наквечер - в прва темница,
мини го прагот раскапан
влези во трошна одаја,
на миндер седни накривен
со каракамен на гради:
каде е, каде радоста
каде е куќа весела?

Штамата чмае, штамата
дебнее пуста проклета,
како ли, боже, чумата
в коските сичко стегнала.

По сокаците чекорат
кондури с клинци ковани,
штамата сечат с ножови
и пијат вино румено.

А в бафчи трендафилите
слушаш ги - со темницата
шепотат севда без мерак,
шепотат - златни времиња!

Прикаски си останаа
старите бочви со вино!
Прикаски болни, таговни
Грутки во срце снеговни!

Раскопани, буѓосани
со обрачи 'ргосани,
по темни изби мемливи
ријат ги црвци смрдливи.

Никој не кова, не прави
старите бочви големи!
Старите бочви - преполни
со рујно вино црвено!

И ноќе - слушаш! - баботат
по бочвите сајбиите!
Деца се плашат - бегаат
сништа за стари времиња...

Банки дигнаа палати
распнаа мрежи широки,
банки дигнаа палати
и кули тенки, високи:
нагоре кула висока
надолу земја длабока.

Од сичко носат кајмакот
од потта цедат го сокот,
од сичко носат кајмакот
маката нам оставаат!

Банки дигнаа палати,
банки нови имами.
кондури друзи коваат
с мотики гроб ни копаат -
појдоса, златен, 'рѓоса
нашиот чесен занает!

Ај, на наломи излези
бело Фиданче писано,
прошетај долу в чаршија
кога седам на ќепенци!

Ако со око погледнам
око е - да го ископам,
ако со рака посигнам
рака е - да ја исечам.

Но ако срам ме залиса
оти сум жив а закопан,
кажи ми, кажи, Фиданче
кај да се кријам со лице?

Мајстор бев и устабаша
мајстор бев - станав чираче:
за борч продадов дуќанот
за борч продадов алатот -
с две раци сум, и тија две
скапаја сè без работа!

Тешката тага, тешката,
тешката тешко засвири!
Севда е тешка, голема,
уште потешка прокуда!

Наточи вино крваво!
Наточи на вересија!
Донеси да ја коваме
на Крали Марко сабјата!

В горите лисја капале -
в избите веди м'скајат!
В поле над млади јаганца
ножеви остри л'скајат.

На Струга дуќан да имам
на ќепенците да седам,
да видам, само да видам
и на ќепенкот да умрам!

КОПАЧИТЕ

Се к'ти ноќта црна!
Се р'ти карпа - мрак!
И петли в село пеат
и зората се зори -
над карпа в крв се мие
и темнината пие
силно
светнал
ден!

Пробудете се морни
копачки и копачи -
на трудот
црн
народ!
Со мотика на рамо
за корка сува леб,
по патиштата стрмни,
по полињата рамни,
у вивналиов ден -
да тргнеме и ние
страдалници од век!

На деда Богомил
земјата ровка, мека,
набабрена за род,
со страдна душа чека
ударите ни јаки
со мотиките остри
по троскот
пелин
трат!

На работа!
На труд!

Да прокопаме меко
полињата родни
афион, тутун, житце
да родат благородни.

И по кривите вади
да пропуштиме води
за оризите млади
и зелени лободи.

На работа!
На труд!

Да роди род богат!
Да бликне живот млад!
На пепел троскот, пелин
во огин пламен јад!
Жилите да пуштат
корења длабоко
плодови да бликнат
високо, високо
слободно
на воздух!

Ораме со рало
но земјата ни златна
колку е богата!

На пепел троскат, пелин!
Во огин пламен јад!

Да престане, да снема
тагата голема
за голиот живот
на човек
станал -
скот.

И в таја мугра пресна
да екне дружна песна
на дружните удари -
та бијат срца млади
и растат силно гради
пребликнати со јад!

Од сички маки тешки
не видовме бел ден,
а од солзи жешки
не стануе меден
нашиот живот!

На работа!
На труд!

Та не сме саде ние
та не сме саде тука -
ние сме по цел свет
безбројни
милиони,
на трудот
црн -
народ!

Да биде честит денот
и првата ни стапка
у првиот ни век!
Ќе мине силен ек
ќе б'сне сонце златно -
по секаде на светот
ќе згине срамно гнетот -
ќе л'сне живот нов!

И реки ќе потечат
и бреме ќе одвлечат
на вековита смрт!
Реките од живи
и пробудени сили
на копачи
копачки
и страдни
голи
гладни
по целата земја!

Се кати ноќта црна!
Се рути карпа - мрак!
И петли в село пеат
и зората се зори -
над карпа в крв се мие
и темнината пие
силно
светнал
ден!

 